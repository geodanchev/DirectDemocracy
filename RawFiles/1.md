 
 # І. ВЕРУЮ

Обществото ни е болно, все повече деградира и се депрофесио нализира до степен, че вече излиза извън руслото на собствената си история, губи представа за света и за времето, в които живее, няма никаква идея как да излезе от трапа, в който е попаднало. 
Доказателство за това са демографската катастрофа, неудържимата емиграция, масовото циганизиране в пряк и преносен смисъл, обезлюдяването на цели региони, разгромът на селото, сривът на промишлеността, касапското отношение към природата, ненормалното висше образование, незнанието на хората как да възпитават и отглеждат децата си, моралната деградация, чувството за обреченост, масовата корупция, агресията помежду ни, заливащите ни отвсякъде просташки език и обноски, и т.н., и т.н. <br> 

Подобен **катастрофален упадък** винаги е бил налице, когато е липсвал единият от двата фактора, абсолютно необходими за оцеляването и развитието на държавата: просветени лидери визионери и общество, годно и готово да разбере предложените от тях реформи и да ги осъществи. 

България се срива с всеки изминал ден и се разпада като народ. Върви с широки крачки към онова, което хиляди народи в историята са преживели – колапс и заличаване, или най-малкото – пълна трансформация. Държавата ни едва ли ще престане да се нарича България, но тенденцията е населението да претърпи драстични промени, да придойдат други народности, а нашата – да се заличи. Да отпаднат повечето традиции, светоглед, взаимоотношения, още повече да обеднее и се изкълчи езикът ни. 
Дали това ще е за добро или лошо, не е ясно. Няма обективни критерии за това. Ала по субективните критерии на всеки човек, закърмен с обич към Родината, това е непоправима злочестина. Защото с всичките си недостатъци ние сме много мил, симпатичен и качествен народ. И защото подобни периоди за загиване и преход винаги са носели на хората само страдания и горест. 
В този критичен за бъдещето на страната ни исторически момент са необходими радикални, болезнени реформи за: 
- възстановяване на справедливостта в обществото;
- постигане на заможност за всички българи;
- справяне с организираната и битовата престъпност;
- пресичане на катастрофалните тенденции в демографското развитие на България;
- връщане към възрожденската мечта за образован, просветен и културен народ;
- драстично подобряване на здравословния статус на всички българи; 
- стимулиране на икономическата и гражданската активност на цялото общество; 
- възраждане на западналите и обезлюдени региони; 
- поставяне управлението на държавата на съвършено нови основи чрез внедряване на пряка демокрация; – изработване на визия за българския идеал; 
- отстояване на българския интерес в рамките на ЕС и външна политика, отворена във всички посоки; 
- оптимизиране на отбранителните възможности на България посредством тясна връзка между високо квалифициран офицерски състав и добре обучено население. 

**Основната ни цел** е отпушването на енергията на нашия на род: 
- на **предприемаческата** – чрез премахване на поне две трети от лицензионните и разрешителните режими; чрез бързо и лес но кредитиране на малкия и средния бизнес; развиване на родни високо-технологични производства, а не чакайки на знайни и незнайни чуждестранни инвеститори с неизяснени капитали или неуспели в техните държави субекти чрез ликвидиране на битова та престъпност, която в редица региони се е превърнала в основна спирачка за икономическата активност; чрез държавна помощ на износа, чрез ликвидиране на пълзящата монополизация на икономиката; 
- на **гражданската** – чрез внедряване на всеобхватна система на гласуване по всички важни въпроси, базирана на новите
информационни технологии за постигане на ефективна ПРЯКА ДЕМОКРАЦИЯ; 
- на **духовната** – чрез издигането в ранг на приоритет на образованието, културата и науката, съответното им финансиране и законодателно обезпечаване; 
- на физическата – чрез ефективно и бщодостъпно здраве опазване, развитие на масовия спорт и постоянни усилия за създаване на екологична и здравословна среда
- на моралната чрез изчистване на политиката от корупция, демагогия, лъжи, задкулисни сделки, партизанщина, безпардонност и грубиянски език, за да се даде по този начин пример и на обществото за морал и култура в ежедневието на всички равнища.

**Ние искаме** да започнем изриването на Авгиевите обори на компрадорството, за да осъществим възраждането на държавността и обществения дух.
Искаме да пратим престъпниците там, където им е мястото. Това важи най-вече за политико-икономическата клика, която ни души повече от 74 години, 31 от които в система на управление, наричана „демокрация“, но имаща малко общи неща с това понятие.
Искаме да изведем България на пътя на интензивното икономическо развитие с поне 7–8% годишен ръст на брутния вътрешен продукт.
Искаме да водим честна и открита политика, изпълнявайки повелите на Суверена, а не да прокарваме наши виждания, несподелени от обществото. 
Искаме да оздравим нравите и да осигурим на децата ни отлично образование, здрава ценностна система и перспективи за развитие. 
Искаме да дадем нова, всеобхватна система на държавно здравеопазване с бюджетно финансиране, достъпна за всички, а не само за плащащите здравните си вноски – без валидна здравна карта няма достъп до здравеопазване. Болничният капацитет да е съобразен с принципа легло – брой граждани спрямо европейските стандарти.
Искаме държавата да инвестира сериозно и много осмислено в западналите и обезлюдени региони на страната. 
Искаме законите, правилата и редът да са еднакви за всички – от премиера до портиера. 
Искаме да намалим минимум наполовина държавната и общинската администрации чрез внедряването на електронното правителство. 
Искаме да стимулираме полицията да работи с всички сили в полза на обществото, а не на властимащите. 
Искаме малка, но стегната и много боеспособна армия, а не пушечно месо и теляци на чужди армии. 
Искаме разумна социална политика, от която ще бъдат изгонени всички мними болни и лъжепенсионери, многодетните майки, превърнали майчинството в бизнес, паразитните прослойки, непохващали и нямащи намерение да похващат работа.
Искаме природните ресурси на страната ни да допринасят за замогването на населението, а не да се изнасят срещу минимални такси. 
Искаме чиста страна, недопускаща вредни технологии, възвръщаща в националния патримониум прелестните и красиви места, завладени безогледно от шепа безскрупулни личности. 

**Възможно ли е това?** 
Напълно е възможно. Защото ние вярваме в себе си и във взаимодействието с обществото, което предстои да изградим. 
Защото **ние сме**: 
- специалисти в най-широк спектър 
- от икономиката до етнологията и от образованието до военното дело
- съмишленици, вярващи в предприетото дело
- убедени демократи и реформатори
- родолюбци– хора, които искат да живеят заедно с децата и внуците си в просперираща и подредена страна – личности, на които не липсва решителност и смелост да постигнем целта си.


Ние сме част от нашия народ, възприемащи ставащото като лична и обществена катастрофа. 
Все още имаме надежда, че възраждането на народа ни е напълно възможно.

**И основната гаранция за възможността да възродим България и да установим система за държавно управление, водеща към справедливост, напредък и благоденствие, е формулираната от нас идея за ПРЯКА ДЕМОКРАЦИЯ и нейното внедряване в политиката ни.**